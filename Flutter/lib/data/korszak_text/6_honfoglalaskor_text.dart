
  const textHonfoglalaskorPar0 =  'A magyarságkutatás jelen állása szerint a'
      ' Felső-Tisza-vidék és a Bodrogköz lehetett az a terület, amit legelőször'
      ' vettek birtokukba a honfoglaló magyar törzsek.';

  const textHonfoglalaskorPar1 =  'A Hajdúság északi pereme is hamar fennhatósága'
      ' alá került Árpád magyarjainak. Számos bizonyítékát találjuk ennek'
      ' a Hajdúság északi részén elhelyezkedő, 10. századi temetőkben.';

  const textHonfoglalaskorPar2 =  'Az elmúlt tíz évben jelentősen megszaporodtak'
      ' gyűjtőterületünkön a honfoglalás kori temetőkre utaló leletek.'
      ' Hajdúböszörmény déli határában, a Mély-völgy északi partján egy'
      ' bronzcsat, több fülesgomb, és egy fűrész alakú amulett került elő.'
      ' Ez utóbbit a gyerekek nyakába akasztották, hogy megóvja őket minden'
      ' ártó dologtól. Hajdúböszörmény nyugati határában, Bagota határrészen'
      ' egy palmettás díszítésű, tegezfüggesztő veret jelezte, hogy itt is'
      ' számolnunk kell egy honfoglaló temetővel. A Szőke-zugban egy 10-11.'
      ' századi települést tártunk fel, a mellette húzódó 11. századi, köznépi'
      ' temetővel együtt.  A település járószintjén előkerült aranyozott ezüst'
      ' ékszerek, ruhadíszek alapján feltételezhetünk itt'
      ' egy harmadik, 10. századi temetőt.';

  const textHonfoglalaskorPar3 =  'A magyar honfoglalás után fokozatosan'
      ' alakultak ki a letelepült falvak. Az árvízjárta területek mentén'
      ' kialakított nyári szállások és az állandósult falvakban történő'
      ' letelepedésig közel száz év telt el. Ezt a folyamatot jól megfigyelhetjük'
      ' a Hajdúsági Múzeum gyűjtőterületén felfedezett honfoglalás kori falvak'
      ' és temetők topográfiai jellegzetességei alapján. Az eddigi megfigyelések'
      ' alapján a 10. századi temetők néhány száz méteres környezetében'
      ' megtalálható a folyamatos megtelepedés bizonyítéka,'
      ' egy Árpád-kori település.';

  const textHonfoglalaskorPar4 =  'A Fekete-dűlőben részben feltárt temető'
      ' jellegzetessége az, hogy attól néhány száz méterre keletre található,'
      ' egy Árpád-kori templom a körötte húzódó temetővel és településsel.'
      ' Sajnos az egykori falu neve ma még ismeretlen számunkra. A lelőhelyen'
      ' Fodor István (1943-2021), a Magyar Nemzeti Múzeum egykori főigazgatója,'
      ' a szegedi egyetem volt tanszékvezetője kutatott több éven keresztül.'
      ' Egészen biztosan ő is felfigyelt a kis dombra, de az a kitüntető'
      ' figyelem ellenére is, még hosszú éveken át őrizte titkát.';

  const textHonfoglalaskorPar5 =  'A Fekete-dűlőben előkerült temető újabb'
      ' adatokat szolgáltat a Hajdúság területének honfoglalás kori történetéhez.'
      ' A Hajdúböszörményben előkerült archaikus leletek azt jelezhetik,'
      ' hogy a vidékünkön letelepedett honfoglalók temetőinek leletösszetétele'
      ' szoros szálakkal kapcsolódik a Felső-Tiszavidék egykorú temetőihez.';
